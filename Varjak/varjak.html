<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible">
    <meta name="viewport" content="width=device-width, initial-scale=1.0">
    <link rel="stylesheet" href="css/varjak.css">
    <title>Vetési varjú</title>
</head>
<body>
    <table>
        <tr>
            <td colspan="3">
                <img id="fejlec" src="img/potfejlec.png" alt="Fejléc" title="Fejléc">
            </td>
        <tr>
            <td id="szovegKozepre" colspan="3">
                <h1>Vetési varjú</h1>
                <p class="dolt">(Corvus frugilegus)</p>
            </td>
        <tr id="harmadiksor">
            <td>
                <img class="kepKozepre" src="img/varjukep1.jpg" alt="Levegőben" title="Levegőben">
            </td>
            <td>
                <a href="#elterjedes">Elterjedés</a>
                <ul>
                    <li>Élőhely</li>
                    <li>Fészkelés</li>
                    <li>Állománynagyság</li>
                </ul>
                <a href="#taplalkozas">Táplálkozás</a>
                <br>
                <br>
                <a href="#statusz">Természetvédelmi státusz</a>
                <ul id="vedelmi">
                    <li>Védelmi lehetőségek</li>
                </ul>
            </td>
            <td>
                <img class="kepKozepre" src="img/varjukep2.jpg" alt="Földön" title="Földön">
            </td>
        </tr>
        <tr>
            <td colspan="3">
                <h2 id="elterjedes">Elterjedés</h2>
                <p>A vetési varjú eurázsiai elterjedésű madárfaj. Költőterülete a Brit-szigetektől Japánig húzódik. Európában hiányzik a Balkán-félsziget déli területeiről, az Appenninekből és Dél-Franciaországból. Az Ibériai-félszigeten és Skandináviában csak kisebb, lokális populációi élnek.</p>
                <h3>Élőhely</h3>
                <p>A facsoportokkal, ligetekkel, kisebb erdőfoltokkal tarkított, nyílt mezőgazdasági területeket kedveli. A síkvidékek madara, hazánkban a 300 méter tengerszint feletti részeken már nem fészkel. Az utóbbi évtizedekben erőteljes urbanizálódása figyelhető meg.</p>
                <h3>Fészkelés</h3>
                <p>Telepesen fészkel, gyakran több százas vagy akár ezres kolóniákban. A fészket a fák koronájába, ágvillába építi, de megtelepedhet mesterséges építményeken (pl. oszlopokon) is. Sokszor az előző évi fészket használja alapnak, ezért annak magassága akár az 1 métert is elérheti. A fészek vékony, száraz gallyakból áll. Belülről egy-két ujjnyi vastagon sárral tapasztja ki, majd száraz növényi részekkel, fakéreggel és állatszőrökkel béleli. Évente egyszer költ, de a költés korai meghiúsulása esetén pótköltése is lehetséges. Az öreg párok már március 20-a körül költésbe kezdenek, míg a fiatalabbak esetében a költéskezdet április második feléig is kitolódhat. A fészekalj 4-5, ritkán 3-6 tojásból áll. Csak a tojó kotlik, s az első tojás lerakása után már üli a tojásokat. A kotlási idő 16-18 nap, a fiókák 28-30 nap elteltével repülnek ki.</p>
                <h3>Állománynagyság</h3>
                <p>1980-ban még 254 ezer pár vetési varjú fészkelt hazánkban, de kíméletlen üldözésük következtében az ezredfordulóra 20-25 ezer párra csökkent a számuk. Baranyában még ennél is nagyobb állományfogyatkozás következett be. A közel 19 ezer párra becsült állomány 1997-re 600 pár alá csökkent, és azóta is csak 500 pár körül ingadozik a fészkelők száma a megyében.</p>
                <h2 id="taplalkozas">Táplálkozás</h2>
                <p>Tápláléka rendkívül változatos, s döntő mértékben függ a környezet nyújtotta lehetőségektől. Az állati eredetű táplálékot részesíti előnyben. Szívesen vadászik a talajszinten mozgó rovarokra, de elkapja a gyíkokat, rágcsálókat is. Időnként jelentős mennyiségű növényi táplálékot fogyaszt, de a haszonmagvakban (búza, kukorica) okozott kártételét részben ellensúlyozza hulladék- és dögeltakarító tevékenysége. Az érő gyümölcsöt sem veti meg. Ősszel a kertekbe látogatva feltöri a fákon maradt diót.</p>
                <h2 id="statusz">Természetvédelmi státusz</h2>
                <p>A vetési varjú 2001 óta ismét a védett madarak kategóriájába tartozik. Természetvédelmi értéke 10.000 Ft.</p>
                <h3>Védelmi lehetőségek</h3>
                <p>A vetési varjú jól alkalmazkodik a környezet változásaihoz, és kihasználja a számára adódó lehetőségeket. Állományának fenntartása és növelése csak a fészektelepek megőrzésével érhető el. A fészektelepek védelmét a lakott és mezőgazdasági területeken egyaránt fenn kell tartani. Különösen fontos a lakosság tudatformálása főleg az olyan helyeken, ahol a varjak a belterületekben fészkelnek. A korábbi varjúirtások következményeiből le kell vonni a tanulságokat annak érdekében, hogy hasonló esetek ne ismétlődhessenek meg.</p>
            </td>
        </tr>
    </table>
</body>
</html>